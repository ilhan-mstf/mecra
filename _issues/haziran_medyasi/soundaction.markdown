---
layout: article
nav_active: issues
title: Arzu Karataş & Ceren Kurt - Haziran Medyası
article_title: "SOUNDACTION: Aydınlanma Başlıyor!"
author: Arzu Karataş & Ceren Kurt
date: Haziran 2014
abstract: 

breadcrumbs:
 - title: Anasayfa
   url: /
   active: false
 - title: Dosyalar
   url: /issues
   active: false
 - title: Haziran Medyası
   url: /issues/haziran_medyasi
   active: false
 - title: "SOUNDACTION: Aydınlanma Başlıyor!"
   url:
   active: true
---
<div class="article-img">
    <img src="/images/issues/haziran_medyasi/soundaction/1.jpg" alt="soundaction-1"/>
    <br />
    “Sesinizi duyurabildiğiniz ve her şeyin biraz daha farklı olduğu bir dünya hayal edin.”
</div>


Soundaction odası bir etki-tepki mekanizması olarak tasarlanmıştır. Bireylerin sesi, fikir ve düşünceleri sembolize ederken, buna tepki olarak odanın aydınlanma sistemi ise değişimi sembolize etmektedir. Sesin şiddeti arttıkça, oda bu sesle doğru orantılı olarak aydınlanır. 


<div class="article-img">
    <img src="/images/issues/haziran_medyasi/soundaction/2.jpg" alt="soundaction-2"/>
</div>


Nikola Tesla’nın bir sözü bu projenin başlangıcında bize ilham verdi: “Eğer nefretiniz bir ışık kaynağı olsaydı, tüm dünyayı aydınlatabilirdi”. Fakat, nefretin olumsuz bir anlamı temsil etmesi sebebiyle başlangıç noktamızı çoğunluğun sesi olarak değiştirdik. Ne kadar çok sayıda insan bir araya gelerek, güçlerini ve fikirlerini temsil eden seslerini duyururlarsa dünyayı o kadar aydınlatabilirler. 


<div class="article-img">
    <img src="/images/issues/haziran_medyasi/soundaction/3.jpg" alt="soundaction-3"/>
</div>


Soundaction’un gücünü görmek için, insanların odaya girmeleri ve bağırabildikleri kadar bağırmaları istenmektedir. Böylece, odanın içine yerleştirilen ışığın insanların sesine nasıl tepki verdiği gözlenir. Ancak, tek kişi odayı çok az aydınlatabilir. Tüm odanın aydınlanması için insanların bir araya gelerek bağırmaları gerekmektedir.  Ne kadar fazla kişi bağırırsa odanın içinde yanan ışık sayısı da o kadar fazla olur. Odanın içindeki ışığın çalışma mekanizması böylece çoğunluğun sesi ve gücü fikrini destekler.  


Fikrimizi geliştirirken iki önemli olay bize ilham verdi. Bunlardan biri, başlıca düşünsel gelişmelerin ortaya çıktığı “Aydınlanma Çağı”, diğeri ise Türkiye halkının en önemli toplumsal hareketlerinden biri olan “Gezi Direnişi”. Bu iki olay, sosyal ve politik tartışmaların ışığında, yeni fikir ve değerlerin ortaya çıkmasını sağlayan kültürel devrimlere neden olmuştur. 


<div class="article-img">
    <img src="/images/issues/haziran_medyasi/soundaction/4.jpg" alt="soundaction-4"/>
</div>


Gezi direnisinde, farklı toplulukların, belli ideolojilerden sıyrılıp, birlik olmalarına tanık olduk. Ne kadar çok sayıda insan bir araya gelirse, güçleri o kadar etkili olur ve bu, değişim için gerekli gücü yaratır. Sesimiz gücümüzü yansıtır ve bu da her bireyin kendi başına bir ışık kaynağı olduğu fikrine hizmet eder. Soundaction odasında, çoğunluğun güçlü sesi aynı şekilde güçlü bir aydınlanmayı tetiklemekte ve bu sayede bu güce hizmet eden bir temsili dünya yaratılmaktadır. 